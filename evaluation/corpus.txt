National forsøgsordning for skolemad 
Regeringen og aftalepartierne er enige om, at børn skal have gode forudsætninger for sund
hed, trivsel og læring i skolen.  
Initiativet indebærer, at der afsættes en ramme til en national forsøgsordning med skolemad i 
grundskolen. Formålet med forsøgsordningen er at tilvejebringe et videns- og erfaringsgrund
lag. Inden for den samlede ramme til forsøget gennemføres en ekstern effektevaluering. For
søget tilrettelægges under hensyntagen til en balanceret geografisk fordeling, socioøkonomi
ske og lokale forhold. Forsøgsordningen målrettes både folkeskoler og frie grundskoler med 
udgangspunkt i en forholdsmæssig fordeling. Forsøgsordningen skal desuden tilrettelægges 
under hensyntagen til De officielle Kostråd, som viser vejen til mad og drikke, der er sund, og 
som samtidig har et lavere klimaaftryk. Forsøget skal i hovedparten omfatte ordninger med 
fuldt finansiereret skolemad, men det vil også omfatte ordninger med delvis forældrebetaling 
med henblik på at tilvejebringe viden og erfaring.   
Regeringen og aftalepartierne er enige om, at der skal findes en model for forsøgsordningen, 
hvor administrative byrder forbundet med udmøntning, gennemførsel og opfølgning begræn
ses mest muligt og under hensyntagen til, at der kan opnås afløb for midlerne.  
Udmøntning af midlerne sker efter aftale med aftalepartierne på baggrund af et konkret op
læg fra regeringen. 
Der afsættes 104 mio. kr. i 2025 og 250 mio. kr. årligt i 2026-2028.  
Videreførelse af borgerrådgivning i 2025 
Regeringen og aftalepartierne er enige om at videreføre den statslige pulje til den kommunale 
borgerrådgivningsfunktion for at styrke den enkelte borgers retssikkerhed i forhold til den 
kommunale forvaltning. 
Initiativet indebærer, at kommuner kan ansøge om midler til at etablere, videreføre eller op
normere en kommunal borgerrådgivningsfunktion, der blandt andet kan rådgive og vejlede 
udsatte borgere i kontakten med kommunen og føre tilsyn med kommunens administration. 
Der afsættes 35,0 mio. kr. i 2025. 
Styrket adgang til psykologbehandling  
Regeringen og aftalepartierne er enige om at styrke adgangen til psykologbehandling for ofre 
for vold, voldtægt og røveri.  
Initiativet indebærer, at midlerne prioriteres til at afskaffe egenbetaling til psykologhjælp for 
ofre for vold, voldtægt og røveri. Ændringen forventes at kunne træde i kraft d. 1. juli 2025. I 
2025 prioriteres dertil midler til en styrket adgang til psykologhjælp gennem nedbringelse af 
ventetider i ordningen. 
Der afsættes 30 mio. kr. årligt i 2025 og frem. 
Catch-up HPV-vaccination til årgang 2005 
Regeringen og aftalepartierne er enige om at afsætte midler til, at drenge født i 2005 kan 
blive tilbudt vaccination mod HPV. 
Kronisk HPV-infektion kan forårsage en række forskellige kræftformer. I Danmark er HPV 
skyld i mere end 500 tilfælde af kræft blandt mænd hvert år. HPV-vaccination indgår i dag 
som en del af børnevaccinationsprogrammet til både drenge og piger, som kan blive vaccine
ret gratis mod HPV fra de er fyldt 12 år, og indtil de fylder 18 år. Fra 2009 blev piger fra 12 
års-alderen tilbudt gratis HPV-vaccination, og fra 2019 blev vaccinationen også gratis for 
drenge født d. 1. juli 2007 og frem. I perioden fra februar 2020 til 31. december 2021 havde 
bl.a. drenge født i årgang 2006 mulighed for at få en gratis HPV-vaccination via såkaldte 
catch-up-programmer. 
Der afsættes 24 mio. kr. i 2025. 
Styrket demensindsats  
Regeringen og aftalepartierne er enige om at styrke den regionale demensudredning med 
ekstra midler, som kan bidrage til at nedbringe ventetiderne på udredning til demens. 
Initiativet indebærer, at kapaciteten på de regionale demensudredningsenheder øges gennem ansættelse af relevant sundhedsfagligt personale. I 2026 kan dele af midlerne desuden 
gå til indsatser med afsæt i en faglig analyse fra Sundhedsstyrelsen, som forventes at ud
komme i løbet af 2025.   
Der afsættes 15,0 mio. kr. i 2025 og 20,0 mio. kr. i 2026. 
Bedre barselsvilkår til forældre med indlagte nyfødte børn 
Regeringen og aftalepartierne er enige om at forbedre barselsvilkårene til forældre med ind
lagte nyfødte børn.  
Initiativet indebærer, at forældrenes ret til fravær og barselsdagpenge forlænges fra i alt tre 
måneder til 12 måneder for hver forælder i forbindelse med barnets hospitalsindlæggelse. 
Derudover sidestilles såkaldt ”tidligt hjemmeophold” med behandling i hjemmet med hospi
talsindlæggelser. Det skal understøtte, at indlagte nyfødte børn får bedre muligheder for en 
god start på livet sammen med deres forældre.  
Der afsættes 5,0 mio. kr. i 2025 og 20,9 mio. kr. årligt fra 2026 og frem. 
Udvidet ret til dagpenge under sorgorlov  
Regeringen og aftalepartierne er enige om at udvide retten til dagpenge under sorgorlov, når 
forældre mister et barn.  
Initiativet skal skabe øget økonomisk tryghed for familier, der mister et barn, men som har 
modtaget godtgørelse for tabt arbejdsfortjeneste i mere end to år på grund af hjemmepasning 
af et sygt barn. Ændringen vil sidestille disse forældre med forældre, der har modtaget godt
gørelse for tabt arbejdsfortjeneste i mindre end to år, når de mister deres barn. 
Der afsættes 0,9 mio. kr. i 2025 og 1,6 mio. kr. fra 2026 og frem. 
SletDet – Rådgivning om digitale krænkelser 
Regeringen og aftalepartierne er enige om at tildele midlertidig støtte til SletDet med henblik 
på at understøtte organisationens arbejde med at hjælpe børn og unge, forældre og pårø
rende med at håndtere digitale krænkelser og ubehagelige oplevelser på nettet. 
Der afsættes 2,5 mio. kr. i 2025. 
Grøn omstilling 
Grønt håndværkerfradrag og udvidelse af servicefradraget  
Regeringen og aftalepartierne er enige om at indføre et grønt håndværkerfradrag og udvide 
det eksisterende servicefradrag for at gøre hverdagen nemmere for danskerne og frigive 
mere tid til familierne. 
Med indførelsen af et grønt håndværkerfradrag kan boligejere få fradragsret for lønudgifter til 
grøn istandsættelse af hjemmet eller i en fritidsbolig, fx til energibesparende forbedringer, energiforsyning og klimasikring. Udvidelsen af servicefradraget vil gøre det muligt at få hjælp 
til flere ydelser i hjemmet, som fx træfældning og bortskaffelse af væltede træer, havearbejde, anlæg af ny græsplæne, rensning af tagrender samt installation af tyverialarm. 
Det indføres et nyt grønt håndværkerfradrag med en beløbsgrænse på 8.600 kr. (2025-ni
veau) samt en udvidelse af det eksisterende servicefradrag med nye ydelser og opjustering af beløbsgrænsen til 17.500 kr. (2025-niveau). 
Der afsættes 400 mio. kr. årligt i 2025 og frem, heraf 300 mio. kr. årligt til det grønne hånd
værkerfradrag og 100 mio. kr. årligt til udvidelsen af servicefradraget. 
Servicefradrag for reparation af hårde hvidevarer  
Regeringen og aftalepartierne er enige om at udvide det eksisterende servicefradrag med reparation af hårde hvidevarer i hjemmet i 2025-2027 for at fremme reparationer og cirkularitet. 
Der prioriteres 15 mio. kr. årligt i 2025-2027 til udvidelsen af servicefradraget. Der er tale om 
en udmøntning med partierne bag aftalen om finansloven for 2024 af en pulje til cirkulær øko
nomi mv. afsat på finansloven for 2024. 
Partnerskab for takeaway-emballage 
Regeringen og aftalepartierne er enige om, at der indgås et partnerskab mellem Miljø- og Li
gestillingsministeriet og relevante interessenter, fx genbrugsvirksomheder, kommuner, bran
cheforeninger, pantsystem, restauranter mv. Partnerskabet tilknyttes et sekretariat, der place
res hos en af aktørerne, og som vil modtage et tilskud på 5 mio. kr. årligt i 2025-2027. Part
nerskabet skal bl.a. identificere udfordringer, anvise konkrete muligheder for at indføre pant- 
og retursystemer for fx plastkopper mv. som i projektet ”REUSEABLE” i Aarhus Kommune, 
harmonisere og standardisere design af genbrugsemballage og -systemer og erfaringsud
veksle om forbrugeradfærd. 
Der prioriteres 5 mio. kr. årligt i 2025-2027 til partnerskabet for takeaway-emballage. Der er 
tale om en udmøntning med partierne bag aftalen om finansloven for 2024 af en pulje til cir
kulær økonomi og midler afsat til handlingsplan for reparationer afsat på finansloven for 

